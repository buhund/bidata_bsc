Tenk deg om før du kjøper ting. Hvor nødvendig er kjøpet du er i ferd med å gjøre?
Lag egen middag hjemme istedenfor å bestille mat fra matleveringstjenester.
Sett opp et månedlig budsjett for å ha kontroll på alle utgifter.
Få sparetips og kunnskap om å ta vare på maten i Brukopp-leksikonet fra Matvett.
Kjøp overskuddsmat på Holdbart.no
Spar penger og redd mat gjennom Too Good To Go.
Se etter "snart utgått på dato"-hyllen på matbutikken og kjøp varer derfra.
Kjøp og selg brukte ting på Finn.no eller liknende tjenester.
Kjøp varer hos din lokale bruktbutikk eller på loppemarked.
Kjøp og selg brukte bøker på Bookis eller iBok.
Ha med handlenett eller sekk når du skal i butikken.
Opprett en bufferkonto for å dekke uforutsette utgifter så du kan unngå dyre kredittkort eller forbrukslån.
Har du kredittkortgjeld, forbruksgjeld og boliglån? Da er det viktig å nedbetale og kvitte deg med den dyreste gjelden først.
Lag matpakke hjemme og ta med vannflaske fremfor å kjøpe lunsj i kantina eller liknende.
Sett opp faste trekk til sparekontoen i nettbanken slik at sparing alltid blir prioritert.
Gjør en gjennomgang av abonnementene dine. Bruker du alle sammen aktivt?
